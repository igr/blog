---
title: Matori senior
date: 2017-11-03T09:45:22+00:00
slug: matori-senior
categories:
  - Mišljenja
tags:
  - osobine
  - posao
  - programer
  - senior
  - zreo
---

Puno je oglasa koje traže “senior” programere. Smeta mi malo ta odrednica, jer više ukazuje na starosnu kategoriju. Šta je to zapravo senior?

Da li postaješ senior posle 5 godina rada u struci? Možda 10? Da li si senior ako si samo mator? Da li postaješ senior ranije ukoliko kidaš Spring ili React ili šta-god-da-je-aktuelno? Da li senior znači da si vodio projekat? Da li se jednostavno probudiš jednog dana kao senior? Ili postaješ tako što promeniš posao i dobiješ novu titulu?

Primereniji naziv koji volim da koristim je: **zreliji**.

Biti zreli programer uključuje neophodno programersko iskustvo. Ali zreli programer mora da ima i neke ne-tehničke vrline. Kao što je _smirenost_ da balansira između pragmatičnog plana i hitnosti izrade. Razumevanje potrebe za _preuzimanjem rizika_ da bi projekat evoluirao. Insistiranje na _komunikaciji_ i neprestanoj razmeni informacija. Emitovanje kulture _kolaboracije_ i neprestanog _unapređivanja_.

A možda sam ja samo matori programer 🙂