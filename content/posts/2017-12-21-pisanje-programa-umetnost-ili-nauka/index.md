---
title: 'Pisanje programa: umetnost ili nauka?'
date: 2017-12-21T12:21:22+00:00
slug: pisanje-programa-umetnost-ili-nauka
categories:
  - Mišljenja
tags:
  - inženjerstvo
  - nauka
  - programer
  - razvoj
  - umetnost
---

[Guy Kawasaki](https://guykawasaki.com) započinje predgovor knjige "[Beyond Software Architecture](https://www.amazon.com/Beyond-Software-Architecture-Sustaining-Solutions/dp/0201775948)" sledećim rečima:

<!--more-->

> ...I think writing software is more art than science.

Postoji mišljenje da je pisanje programa _nauka_: cilj je dobiti optimalan kod za dati problem; programiranje je nauka koja proučava kako se dolazi do ovog optimalnog rešenja.

S druge strane, ima onih koji se slažu s Guy-om (zaista izuzetnim gospodinom) i smatraju da je pisanje programa _umetnost_: postoji više načina kako se dolazi do optimalnog koda; ovaj proces je subjektivan, a zavisi od znanja i iskustva.

(dramska pauza)

Ne slažem se.

Pisanje programa **nije** _ni_ umetnost, a _ni_ nauka.

## Umetnost?

Pisanje programa _nije_ umetnost. Proizvod umetnosti dobija smisao ako stvara ideju ili daje smisao _lepote_. Umetnost se doživljava i u njoj se uživa zbog nje same. Slika se ne koristi za nešto drugo osim da se u njoj uživa.

## Nauka?

Pisanje programa _nije_ nauka. Proizvodi nauke se mogu ponavljati bezbroj puta od strane drugih timova, a rezultat uvek mora biti isti. Razvoj programa ne podleže ovom principu; bliži je konceptu eksperimenta: rezultati se ne moraju potpuno poklapati ukoliko se ponovi na drugim lokacijama i u drugom vremenskom okviru.

## Šta je onda?

Ako razvoj softvera nije ni umetnost, ni nauka, šta je onda?

Razvoj softvera je _rukotvorina_ (engl: handicrafts) i _zanatstvo_ (engl: craftsmanship).