---
title: Dragan Laković i dev Aćim
date: 2022-10-31T07:55:01+00:00
slug: dragan-lakovic-i-dev-acim
description: >
  Kako bi zvučale dečje pesme da je lutak Aćim... programer?
  Vreme je da saznamo. FOTO/VIDEO.
---

Kako bi zvučale dečje pesme da je lutak Aćim... programer?

Vreme je da saznamo. FOTO/VIDEO.

## Lako je prutu

> Lako je devu, da se sokoli,<br>
> dok prima platu, njega ne boli.

> Nije mu žao da kao neki trut,<br>
> za svoje zasluge bude istaknut.

## Slon lepotan

> Dev lepotan Dondolan,<br>
> i HRica Mica,<br>
> pričali su jednog dana,<br>
> kol'ko dev bi još banana.<br>

> Dogovor prođe sretno,<br>
> izveden vrlo spretno,<br>
> uz dodatak veće vlasti,<br>
> dobi dev sve počasti.

## Zakleo se bumbar

> Zakleo se dev na cvet i na med,<br>
> agilan svuda da će biti red,<br>
> neće tu da radi šta bilo ko,<br>
> sastanaka mora da bar bude sto.

> Nek znaju i stranci,<br>
> qa, dizajn i front,<br>
> svi ti indijanci,<br>
> nisu čuli za prompt.

## Vuče, vuče

> Devu, devu, bubo lenja,<br>
> nemaš nova iskušenja,<br>
> tražio si projekat buran,<br>
> al biraš bekend siguran.

> Vika mu je snažna,<br>
> Izvedba je drumska,<br>
> Jira mu je lažna,<br>
> A kod mu je šumska.

## Ivin vozić

> Na ulicu izašao mali dev Iva,<br>
> novi sad frejmvork on uveliko ima,<br>
> videli ga drugovi, pa bi sada i oni,<br>
> kuckaju slepo, kao kameleoni.

## Nema zemlje dembelije

> Sreli smo deva deliju,<br>
> našao zemlju dembeliju,<br>
> Ne pita se više gde li je,<br>
> razmišlja li sada zrelije.

> Programira tako danima,<br>
> menja softvera građe,<br>
> samo baš ga ne zanima,<br>
> da najbolji kvalitet nađe.

## Miš je dobio grip

> Dev je pao u trip,<br>
> pa je seo u džip,<br>
> prevalio put baš kratak,<br>
> jer ne zna da reši taj zadatak,<br>
> Gugl on malo štipnu,<br>
> Stek Overflow pipnu,<br>
> Sa moje tačke gledišta,<br>
> copy+paste - i ništa.<br>
> To kaza, to kaza,<br>
> ceo task smaza.
