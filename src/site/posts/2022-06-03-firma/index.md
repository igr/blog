---
title: "Dnevni boravak za programere"
date: 2022-06-03T01:07:03+00:00
categories:
  - Stav
tag:
  - firma
  - programeri
---

Samo da nam je plate, igara i duhovitih za\*ebancija.

<!--more-->

Programeri moraju negde da provode dan.

Firma je druga, veća porodica. Firma je tu da bude zabavna, šarena, društvena; učimo zajedno o svetu kroz ekran, igru i ekran. Tu su kockice, PS autići, lopte za stoni fudbal, putovanja, držanje za ruke, tim bildinzi. Firma gleda da nema uplakanih, da je svima obrisan nos i da su svi agilno kakili. Tu je i da objavi zajedničke fotke sa ekskurzija i šetnji, deli uspele crteže na mrežama i poklone za prikladne praznike. Bitno je da Firma bude sve-prisutna, kul i naročito duhovita, da svi za nju znaju i o njoj pričaju. Firma neprestano traži nove programere; porodica stalno mora rasti. Firma ceni one koji glasnije pevaju pesmice na LI i koji joj se jutrom rado vraćaju. Uči programere da se ne treba tući, ali se može laktati; uči programere kako treba da misle i govore. Slatkiši su obavezni; svi uspesi se slave uz torte i kiflice. Posle ručka, vreme je za peti sastanak ili horsko all-hands pevanje OKR-ova; neka se samo priča radi pričanja. Firma je tu da dan u njoj prođe duže.

A kad dođe 5 sati, vreme je da se pođe kući.