---
title: Dragan Laković i dev Aćim
date: 2022-10-31T07:55:01+00:00
categories:
  - Stav
tag:
  - lično
  - programiranje
  - zabavno
---

Kako bi zvučale dečje pesme da je lutak Aćim... programer?

Vreme je da saznamo. FOTO/VIDEO.

<!--more-->

## Lako je prutu

> Lako je devu, da se sokoli,
> dok prima platu, njega ne boli.
>
> Nije mu žao da kao neki trut,
> za svoje zasluge bude istaknut.

## Slon lepotan

> Dev lepotan Dondolan,
> i HRica Mica,
> pričali su jednog dana,
> kol'ko dev bi još banana.
>
> Dogovor prođe sretno,
> izveden vrlo spretno,
> uz dodatak veće vlasti,
> dobi dev sve počasti.

## Zakleo se bumbar

> Zakleo se dev na cvet i na med,
> agilan svuda da će biti red,
> neće tu da radi šta bilo ko,
> sastanaka mora da bar bude sto.
>
> Nek znaju i stranci,
> qa, dizajn i front,
> svi ti indijanci,
> nisu čuli za prompt.

## Vuče, vuče

> Devu, devu, bubo lenja,
> nemaš nova iskušenja,
> tražio si projekat buran,
> al biraš bekend siguran.
>
> Teorija mu je snažna,
> Izvedba je drumska,
> Jira mu je lažna,
> A kod mu je šumska.

## Ivin vozić

> Na ulicu izašao mali dev Iva,
> novi sad frejmvork on uveliko ima,
> videli ga drugovi, pa bi sada i oni,
> kuckaju slepo, kao kameleoni.

## Nema zemlje dembelije

> Sreli smo deva deliju,
> našao zemlju dembeliju,
> Ne pita se više gde li je,
> razmišlja li sada zrelije.
>
> Programira tako danima,
> menja softvera građe,
> samo baš ga ne zanima,
> da najbolji kvalitet nađe.

## Miš je dobio grip

> Dev je pao u trip,
> pa je seo u džip,
> prevalio put baš kratak,
> jer ne zna da reši taj zadatak,
> Gugl on malo štipnu,
> Stek Overflow pipnu,
> Sa moje tačke gledišta,
> copy+paste - i ništa.
> To kaza, to kaza,
> ceo task smaza.
