---
title: "22 min or less"
date: 2021-01-07T01:07:03+00:00
categories:
  - Stav
tag:
  - društvo
  - razvoj
  - video
  - sadržaj
---

# 22 min or less

Sve što imaš da kažeš može da stane u `22` minuta ili manje.

Zameni 'manje' sa 'mora'.

<!--more-->

Osećanje da nešto znači.

Postoji sedam ljudskih potreba/želja koje bivaju zadovoljene – osim jedne, koja je isto tako duboka kao želja za snom i jednako preko potrebna kao želja za hranom, a koja ipak često ostaje nezadovoljena. To je ono što Frojd naziva "željom za ličnom veličinom", a Djui "čežnjom da budemo važni".

Danas postoji jeftin način kako bezuspešno pokušavamo da zadovoljimo ovu potrebu: postavljamo se što više možemo na svima dostupan medijum.

Rezultat su sadržaji koji vape za pažnjom. U psihologiji je to odlika narcisoidnog poremećaja ličnosti, koju karakteriše uvećano osećanje samouvažavanja i jedinstvenosti ("zaljubljenost u samog sebe"). Vrednost sopstvene ličnosti se nerealno naglašava uz izraženu egocentričnost.

## Beskonačni sadržaji

Rezultat su sadržaji koji _traju_ nerazumno beskonačno.

Sticajem okolnosti, presedeo sam pregršt predavanja i posetio kamaru zvučnih i video sadržaja. Nalazim da bi većina kreatora sadržaja, lokalni posebno, trebalo da se preispita. Jer 80 minuta nekakvog razgovora, ili pak suludih 140 minuta intervjua - drugar, da li zaista misliš da to vredi i zaslužuje bilo čiju pažnju!? Stav mi se ne menja čak i kada je tema dobra, a akteri razumni ljudi od kojih imaš šta da čuješ. Naročito sam osetljiv na 'sirove' sadržaje: pritisni `rec` i snimaj, pa nek traje dok virtuelna traka ne istekne.

Lako je napraviti beskonačan sadržaj. Umetnost je napraviti sažet.

## Formula

Svaka tema se može predstaviti u `22` minuta. Formula je sledeća:

+ `2m` **punch** : najvažnije vreme. Odmah početi sa premisom. Ne zanima me kako se zoveš, da li si zabavan, ni kakav si mega-car. Predajem ti najvažniju stvar na svetu, a to je moja nepodeljena pažnja.
+ `7m` **sell** : prodaj mi ideju, želim da je _osetim_.
+ `6m` **prove** : dokaži mi premisu, želim da je _razumem_.
+ `5m` **call** : prozovime i izazovi me, učini da poželim _akciju_.

Ako neko sabira, videće da nedostaju još 2 minuta. Izvol'te i njih, poslužite se i udenite gde mislite da treba.

Verovali ili ne, formula važi za sve tipove sadržaja (monolog, dijalog) i bez obzira na temu.

p.s. da, čuo sam za TEDovih 18 minuta. Uklapa se u formulu. Jer za sve kraće od 22 minuta, treba mnogo, mnogo, mnogo pripreme i veštine.
