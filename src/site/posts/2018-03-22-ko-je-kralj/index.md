---
title: Ko je kralj?
date: 2018-03-22T09:53:22+00:00
slug: ko-je-kralj
categories:
  - Stav
tag:
  - klijent
  - optimizacija
  - promena
  - razvoj
---

Brutalni zakon kaže: onaj ko te kupi, tvoj je vlasnik.

<!--more-->

Multi-nacionalne kompanije ovo nazivaju "profesionalnim".

> Klijent je kralj!

Povinuj se zahtevima. Prati put. Ne izlazi iz kutije. Plaćen si da budeš procenat. Budi profesionalan!

Da li je kralj go?

## ZA

Voleo bih da je neko poznati rekao sledeće:

> Napredak leži u promeni iz "ZA" u "SA".

Stanimo ovde. Da razmislimo.

Neću da radim ZA klijenta. Ne želim da me klijent sputava ekonomskom moći. Ne želim da budem resurs. Ne želim da radim samo ono što mi narediš.

Jer, dragi kralju, na taj način gubiš ono najbolje od mene. Gubiš me da radim SA tobom.

## SA

Hoću da radim SA klijentom. Hoću da pružim sve svoje znanje i iskustvo, a ne samo ono koje misliš da imam. Ne kažem da sam najpametniji, ali sam razuman - uvažavam drugačije stavove. Hoću da mi kažu _zašto_ radimo, kuda idemo. Hoću da pređemo granice, a ne da ih postavljamo. Hoću da se kidam oko toga _šta_ klijentu treba, kako bih dao... najbolje od sebe. Za tebe.

Omogući mi to, osnaži me.

Ukoliko ne misliš tako, kralju, trošiš moje vreme.
