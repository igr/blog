---
title: "Opasna reč po tim"
date: 2021-04-08T01:06:08+00:00
categories:
  - Razvoj
tag:
  - razvoj
  - produktivnost
  - tim
---

Floskula kaže: 'There is no I in the Team'. Slatkorečiva prozaična besmislica.

Drugi jedan pojam je zapravo opasan.

<!--more-->

Tim nije mesto za gubljenje identiteta. Šta više, tvoje Ja je neophodno za tim. Da li je tvoje Ja i _pravo_ za tim, to je druga priča.

Kako bilo, postoji opasnija stvar od jednog ega, na kojeg cilja floskula.

**MI**.

Da verbalizujem: tim nije _zajednica_ njenih članova. Timski posao nije _naš_. Tim ne trpi zajedno. Tim ne odlučuje zajedno. Tim ne radi zajedno. Tim nismo _mi_. `Tim != Mi`.

Da sam sad Sajmon Sinek, pričao bih o mornaričkim fokama. Ali ne kako su "svi za jednog, jedan za sve"; prenaglašena simplifikacija bitnog. Umesto toga, rekao bih:

> The team is the extreme ownership.

U ekstremnom vlasništvu nema "nas". Postoje _pojedinačne_ odgovornosti. Odgovornost vođe tima jeste i tim (pored stategije, taktike...). Postoje i odgovornosti podređenih, za početak da komuniciraju sa nadređenim.

Da bi vlasništvo radilo kako treba, potrebno je potpuno međusobno poverenje. Da sam Sajmon Sinek, rekao bih:

> The team is the extreme ownership and believing.

Poverenje je ono koje stavlja ego na drugo mesto. Poverenje je sloboda da se fokusiraš na svoju odgovornost znajući da će ostatak tima uraditi upravo isto to.

----

Ne možemo se oslanjati na to da se inženjeri (ili ma ko!) sami organizuju. Očekivati to je nezrelo.
