---
title: "Sociologija, čas sa kojeg su mladi preduzetnici bežali"
date: 2019-06-05T07:21:21+00:00
slug: "sociologija-cas-sa-kojeg-su-mladi-preduzetnici-bezali"
categories:
  - Mišljenja
tags:
  - razvoj
  - društvo
  - mišljenja
---

"...i ova inovativna aplikacija će učiniti svet boljim mestom", završavaju svoj _pitch_ mladi preduzetnici puni nade i očekivanja, sjajnih očiju uprtih u budućnost. Zapravo, licemerno želimo da budemo milioneri u 24. godini i zagrizemo američki san. Pri čemu ne umemo da razlikujemo inovaciju od lineranog progresa.
<!--more-->

Ne treba se zavaravati: ono što nam se dešava je linearni progres napretka. Više uređaja, više aplikacija, više servisa... Progres je neophodan, naravno. No umemo li da se otklonimo od utabanog puta i upustimo se u inovaciju?   

## Čas sa kojeg smo bežali

Inovacija je sistemska promena.

Koga se ta promena tiče? Uvek i samo: društva. Ljudi.

Inovacija nije nešto novo. Inovacija je tektonska promena u relacijama aktera koji postoje upravo sada.

Novi uređaji. Nove aplikacije. Novi servisi. Sve je to kratkoročna vrednost, nagomilavanje.

Ljudi nisu novi. Iste stvari nas (pro)gone od pamtiveka. I treba nam promena. Nauke društva su te koje moraju da se uvrežu u naše aplikacije. Inovacija će biti u onome što nećemo non-stop držati u rukama.
