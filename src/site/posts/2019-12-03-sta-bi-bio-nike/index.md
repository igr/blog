---
title: Šta bi bio Nike softverskog inženjerstva?
date: 2019-12-04T07:55:01+00:00
slug: sta-bi-bio-nike-softverskog-inzenjerstva
categories:
  - Mišljenja
tags:
  - lično
  - tehnologija
  - zabavno
---

Hajde da, zabave radi, napravimo paralelu između nekih softverskih rešenja s firmama koje se uopšte ne bave softverskim razvojem.

<!--more-->

## Spring Boot == IKEA

Ovde nema greške - Spring Boot u softverskom svetu je ono što je IKEA u svetu domaćinstava. Postoji rešenje za sve, od spavaće sobe, preko kuhinje, terasa do igračaka za kućne ljubimce. Imaš tutorijal za sve; elementi se uklapaju lako do onog trenutka kada se približiš kraju: nekako uvek završiš s manjkom sitnih delova i bar jednom ivicom koja "nije baš legla", te remeti vizuelni sklad i ravnotežu skalamerije. Svakako, IKEA ti radi solidan posao, ali nije toliko jeftina koliko si prvo mislio. Ponovna upotreba je ograničena; rastavljanje već sklopljenog je gotovo nemoguće.

## Google == Coca Cola

Koka Kola živi od reklama: nasmejanih večno-mladih hipstera koji izranjaju iz kristalnog tropskog mora da bi završili na sveprožimajućoj zabavi sa glasnom muzikom i po nekom osobom suprotnog pola koja misterioznim pogledom nagoveštava Ljubav. S druge strane ti uvaljuje šećernu vodicu i - Deda Mraza, za koga svi znamo da nije _evil_ onoliko koliko ta vodica jeste; samo je sveprisutan i meri nam svima sve, da bi, jelte, znao šta da nam pokloni na kraju godine: još jednu kokišku. Tu su i druga pića, od sokova do voda, obojene istim vajbom i malo drugačijim ukusom. Ako ih ne voliš, pretiš da budeš jedan od gunđala, zato uvek naručuješ jednu kocu (bez šećera) uz kafu (sa šećerom), pa nek ide život.

## JavaScript == Gorenje

Ima ih svuda, u svakom obliku i rešenje su za svaku kućnu potrebu; aparati rade neko vreme i donekle; ali ne možeš baš da staviš ruku u vatru i zakuneš se da je to - to. Jer ima tih momenata kada se aparati ne ponašaju smisleno; servis postoji, ali je vreme popravke toliko da ti je lakše da pređeš na novu verziju aparata. Sva sreća, uvek je tu neki novi model kojim možeš da zameniš stari, menja se samo kriptična šifra, a koncept ostaje. Gorenje aparate ima skoro svako domaćinstvo; oni koji izdaju stanove kunu se u njih - misliš: ako njima radi posao onda će i tebi. Ne ostaje puno toga nego da se prepustiš i žmuriš na aparate ostalih proizvođača sa susednih polica.

## Oblac == sitničarnica kod "Srećne ruke"

Zabavno, zar ne? lol