---
title: "Nadziranje nije sloboda"
date: 2019-05-03T00:10:55+00:00
slug: nadziranje-nije-sloboda
categories:
  - Mišljenja
tags:
  - razvoj
  - tehnologija
  - sigurnost
  - sloboda
---

Da li znaš da te nadziru? Neko tamo čuva tvoje obrasce kretanja, ponašanja; analizira; procenjuje; sve bez tvog znanja ili odobrenja. "Briga me", kažeš, "nemam šta da krijem."

**Ne!** Takav stav je zabluda! Posedujemo nešto vrednije od nas samih: slobodu da imamo privatnost. I to NE SME niko da nam oduzme.
<!--more-->

Orvelovski početak ovog teksta je namerno dramatičan: vladajuće strukture omiljene nam države već nekoliko godina sarađuju sa kineskim gigantom _Huawei_ na razvoju tkzv. sigurnih gradova. Jedna od prvih stvari koja je implementirana je sistem za **nadzor** građana. O svemu ovome [ne znamo praktično ništa](https://medium.com/@arijaMGavrilov/pod-kineskim-digitalnim-pojasom-1eca25b14433); informacije se kriju i uklanjaju sa interneta. Možda sve to, na prvi pogled, ne deluje strašno; uostalom, ako nemaš šta da kriješ, nemaš čega da se plašiš, zar ne?

## Bez privatnosti nema slobode

Najbolji odgovor na prethodno pitanje daje momak po imenu Edward Snowden:

> Arguing that you don’t care about the right to privacy because you have nothing to hide is no different than saying you don’t care about free speech because you have nothing to say.

Ponoviću: gubitak privatnosti vodi u gubitak slobode. Nije bitno da li imaš nešto da sakriješ ili ne. Poenta je da bi privatnost trebalo da ti bude _garantovana_ u društvu koje je slobodno. Nadziranje upravo narušava tvoje garantovano pravo. Praćenjem tvojih aktivnosti u realnom i virtuelnom svetu odaje mnogo informacija o tebi; sve to ide dotle da se tvoje ponašanje čak može i algoritamski predvideti ako dozvolimo dovoljno vremena i podataka. Pojedinac koji zna da je nadziran se ne ponaša slobodno; počinje da se bavi time šta bi trebalo da radi (dakle, svojevrsnom auto-cenzurom), umesto onime što želi da radi.

Sigurno se zgražavate stanjem u nekadašnjoj Istočnoj Nemačkoj, koja je imali jedan od [najekstremnijih sistema](https://en.wikipedia.org/wiki/Stasi) za nadziranje građana. Za ono što imamo danas, to je bila dečja igra.

## Izazov tehnologije

Da li će tehnologija da posluži pospešivanja čovečanstva, ili ćemo je predati u ruke maloumnika i dozvolimo potpunu devastaciju naših sloboda?

> Nadziranje nije sigurnost. Privatnost je sloboda.

Pred nama je izbor. Sada.
