---
title: "Klika"
date: 2022-03-25T01:07:03+00:00
categories:
  - Stav
tag:
  - umetnost
  - tehnologija
  - društvo
---

Kako su posetioci tehnološke konferencije uz pomoć jedne umetnice stvorili podsetnik čemu tehnologija zapravo služi.

<!--more-->

Svaki put na Hipkon konferenciji postavljamo neku umetničku instalaciju. Podražavamo ideju da tehnologija prožima i dopunjuje ostale delatnosti. Godine [2019.](https://2019.heapcon.io) ugošćavamo kul mladu umetnicu, [Jovanu Jovanović](https://www.instagram.com/miss_hokusai/). Došla je sa vrsnom idejom, koja zahteva tehničke veštine koje nisu njen fah.

Zamislila je da stvori gomilu crteža specifičnog stila, vibratnih boja i luckastog sadržaja. Učesnik bi dobio tablet sa programom u kome koristi pomenute crteže kao nekakve stikere: prevlači ih na "platno", rotira, uvećava, kombinuje. Kada završi, učesnik štampa svoj rad i nosi ga sa sobom. Umetnost tako postaje gradivna jedinica stvaranja novog dela. Njeno konzumiranje kroz interakciju postaje umetnički čin za sebe; rezultuje jedinstvenom, neponovljivom sinergijom umetnice i učesnika.

Napravio sam program prema Jovaninoj zamisli. Nije bio trivijalan, dapače. Kako bilo, njena ideja je zaživela; u danima konferencije napravilo se oko stotinjak radova koje su autori poneli sa sobom.

[Konačno sam ih sakupio na ovom linku.](https://igr.github.io/klika/)

## Klika

Nije li ovo put kojim bi trebalo ići: da potreba za rešenjem dolazi sa ne-IT strane?

Prečesto biva drugačije. Svako ko iole malo zna da kuca kod, _pretražuje_ gde može da ga primeni. Ispod motiva da "pomogne da svet postane bolje mesto (i bude mir u svetu)" se krije prosta želja za ličnim uspehom (šta god on značio).

Ganjanje uspeha nije ovde problem; to je validna ljudska potreba. Štos je u tome što IT postaje i jedini akter u pronalaženju i rešavanju problema. Druge struke i nauke, naročito humanističke, bivaju skrajnute i zanemarene.

Licemernost stanja stvari gde se IT pita za sve i zna sve o svemu, pokušao sam da naivno rešim posle konferencije, nošen talasom euforije. Zamislih nekakvu "Kliku", gde bi se svet potraživao probleme za rešenja, a tehnologija im poslužila. Ideja vredna smejanju u lice, znam.

Završavam, zato, navodno poslednjim rečima S. Džobsa:

> Jao si ga nama ako nam tehnologija postane rešenja za sve.

Uživajte u radovima!
