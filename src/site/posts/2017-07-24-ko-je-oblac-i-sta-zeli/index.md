---
title: Ko je oblac?
date: 2017-07-24T09:53:22+00:00
slug: ko-je-oblac
categories:
  - Lično
tag:
  - lično
---

<img src="/igor.png" style="float:right; width: 50%;" alt="Zdravo!">

Postoji puno raznolikog sadržaja na mreži.

Zahvalan sam što čitaš moj. Pišem prvenstveno o tehnologijama i softverskom inženjerstvu; ponekad o idejama koje smatram vrednim. Ništa manje, ništa više.


Dostupan sam za diskusiju - bilo bi mi zadovoljstvo da pričamo o sličnim temama i idejama.

Sve o meni možeš naći [ovde](https://igo.rs).

<!--more-->

## O jeziku

Blog pišem na maternjem jeziku; smatram da time uvećavamo baštinu naše zemlje. Ujedno ne umem da prevedem reč "štedro" na engleski.

## O stilu

Stil pisanja _neće prijati svima_. Slični blogovi mahom nude pregršt detalja i spoljnih linkova; predstavljaju vivisekciju teme; liče na rad za fakultet ili temu iz udžbenika.

Moji tekstovi nisu takvi. Ne zato što mislim da je takav pristup pogrešan - sasvim je na mestu i ima vrednost.

Ono što ćete naći ovde su: **priče**. Namera je da tekst _pokrene_ i natera na _razmišljenje_, stvori _akciju_. Nebrojeno puta će čitalac zapravo biti uskraćen informacijama, a srž ideje biti sabijen u tek par reči. Pažljivo s time. Nekada mnogo više stoji iza, nazigled, jednostavnog pasusa.
