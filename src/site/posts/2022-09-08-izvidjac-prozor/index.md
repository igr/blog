---
title: "Boy Scout vs Broken window"
date: 2022-09-08T01:07:03+00:00
categories:
  - Razvoj
tag:
  - razvoj
  - programiranje
  - praksa
---

Može li mali izviđač da popravi slomljeni prozor?

<!--more-->

**Boy Scout Rule** je pravilo izviđača: ostavi mesto bolje nego što si ga zatekao.

**Broken Window** je socijalna teorija po kojoj se stvari raspadaju značajno brže ukoliko postoje naznake da je trenutno stanje već narušeno. Naziv je došao iz ogleda: napuštena kuća sa netaknutim prozorskim staklima je značajno duže odolevala raspadanju; onog trenutka kada je samo jedno staklo polomljeno, napuštena kuća ubrzo biva vandalizovana.

Oba principa nose sličnu poruku. Ipak, postoji važna razlika.

Izviđač je lokalizovanog, individualnog dometa. Odnosi se na svakodnevni rad; samo na ono što je u okviru trenutnog zadatka, pull-requesta, tiketa.

Prozori preslikavaju stanje razvoja cele organizacije. Uključuju i sav kod na kome se ne radi aktivno, komunikaciju između timova, [viziju](https://oblac.rs/razvoj-rukovodjenje-vizije/) razvoja, radnu etiku.

Štos je što izviđač **ne može** da popravi prozore. To ne znači da takva praksa ne vredi. Neophodna je, ali da bi izviđač pružio najviše, mora da prestane da se bavi samo polomljenim prozorima.